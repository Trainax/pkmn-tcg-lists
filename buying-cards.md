# Dettagli su cosa sono interessato a comprare

Sono interessato ad aggiungere alla mia collezione tutte le carte che non sono già presenti nel[la mia collezione](my-collection) e le varianti mancanti di carte già in mio possesso (quindi, ad esempio, la versione Reverse Holo di una carta che ho già in versione Unlimited e viceversa).

Le carte devono soddisfare i seguenti requisiti:

- Lingua: :it: Italiano o :uk: Inglese.
- Condizioni: Near Mint o Mint.

## Prezzi

Sono interessato a comprare carte singole e mazzi di carte a prezzi di [Cardmarket](https://www.cardmarket.com/it/Pokemon), inoltre aggiungo:
- Il 10% in più rispetto al valore del mazzo (fino ad un massimo di €10 di aggiunta) in caso di consegna a mano.
- I costi di spedizione in caso di spedizione.

## Come determinare il valore di una carta o di un mazzo di carte

1. Andare su [Cardmarket](https://www.cardmarket.com/it/Pokemon)
2. Cercare la carta
3. Tramite la funzione filtro selezionare:
    - Posizione del venditore: :it: Italia
    - Lingua: *lingua della carta* (:it: Italiano o :uk: Inglese)
    - Condizione minima: *condizioni della carta* (Near Mint o Mint)
4. Il valore è quello indicato nella colonna "Offerta" della prima riga dei risultati.

Nel caso di un mazzo di carte è necessario ripetere i passaggi sopra elencati per ogni carta e sommare i valori delle singole carte per ottenere il valore del mazzo. **È inoltre necessario riportare tutte le carte presenti nel mazzo in un [foglio elettronico](https://it.wikipedia.org/wiki/Foglio_elettronico) da inviarmi** cosicché si abbia l'elenco delle carte e mi sia possibile individuare eventuali doppie (che non sono interessato a comprare).

## Esempi

In questa sezione sono indicati alcuni prezzi al solo fine di fare alcuni esempi. I prezzi potrebbero non essere aggiornati.

### Mazzo di carte con consegna a mano

È necessario sommare il valore delle singole carte per ottenere il valore del mazzo, poi si aggiunge il 10% in più al totale (fino ad un massimo di €10 di aggiunta) siccome non c'è la spedizione.

Si consiglia di creare il foglio elettronico con le seguenti colonne per rendere le cose più semplici.

| Nome carta | Numero | Espansione | Valore (€) |
| :--- | :---: | :--- | :--- |
| Piloswine | 48/102 | Battaglie Trionfali | 0,02 |
| Tentacruel | 50/102 | Battaglie Trionfali | 0,04 |
| Starmie | 24/99 | Destini Futuri | 0,03 |
| Seadra | 40/95 | Forze Scatenate | 0,05 |
| Poliwhirl | 24/108 | Evoluzioni | 0,02 |
| Corsola | 37/123 | HeartGold & SoulSilver | 0,07 |
| Delibird | 39/123 | HeartGold & SoulSilver | 0,06 |
| Mantine | 45/123 | HeartGold & SoulSilver | 0,05 |
| Slowbro | 38/90 | Senza Paura | 0,09 |
| Feraligatr | 20/73 | Leggende Iridescenti | 0,10 |
| Seadra | 30/147 | Ombre Infuocate | 0,02 |

**Totale mazzo** = €0,55

**Totale finale** (ciò che posso pagare per il mazzo) = totale mazzo + 10% = € 0,61

### Mazzo di carte con spedizione

È necessario sommare il valore delle singole carte per ottenere il valore del mazzo, poi si aggiungono i costi di spedizione.

Prendendo il mazzo di esempio indicato sopra.

**Totale mazzo** = €0,55

**Totale finale** (ciò che posso pagare per il mazzo) = totale mazzo + costi di spedizione (da concordare)

### Carta singola con consegna a mano

È necessario sommare al valore della carta il 10% in più (fino ad un massimo di €10 di aggiunta).

| Nome carta | Numero | Espansione | Valore (€) |
| :--- | :---: | :--- | :--- |
| Gengar V | 156/264 | Colpo Fusione | 6,50 |

**Valore carta** = €6,50

**Totale finale** (quanto posso pagare quella carta) = valore carta + 10% = €7,15

### Carta singola con spedizione

È necessario sommare al valore della carta i costi di spedizione (da concordare).

Prendendo la carta di esempio indicata sopra.

**Valore carta** = €6,50

**Totale finale** (quanto posso pagare quella carta) = valore carta + costi di spedizione (da concordare)
